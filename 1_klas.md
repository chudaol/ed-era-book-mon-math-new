<div id="hypercomments_widget" class="js-hypercomments-widget invisible"></div>

# 1 клас

**Навчально-організаційні вміння і навички:**
* добирати індивідуальне обладнання для проведення уроку, розкладати його в належному порядку;
* включатися в роботу відразу після вказівки вчителя; дотримуватись єдиних вимог до оформлення письмових завдань;
* практично розрізняти основні елементи навчальної книжки (обкладинка, корінець, сторінка), користуватися закладкою;
* дотримуватися правильної постави під час читання і письма;
* співпрацювати в парі.

**Загальномовленнєві вміння і навички:**
* говорити в помірному темпі, чітко, вільно, виразно, з відповідною силою голосу;
* зосереджено слухати вчителя, відповідати на запитання за відомою і вільною моделлю, зв’язно (трьома-чотирма реченнями) передавати почуте, побачене;
* запитувати про незрозуміле, невідоме тощо;
* з повагою звертатися до вчителя, учнів.

**Загальні вміння:**
* виділяти в предметах певні ознаки, розрізняти розмір, форму, колір, смак тощо;
* знаходити у двох об’єктів однакові, схожі і різні зовнішні ознаки;
* зіставляти групи предметів за однією істотною ознакою, помічати зміни в спостережуваних об’єктах за орієнтирами, вказаними вчителем;
* робити (з допомогою вчителя) висновок-узагальнення за результатами виконання навчального завдання;
* виконувати завдання за зразком і аналогією.

**Контрольно-оцінні вміння:**
* знаходити фактичну помилку під час зіставлення результатів власної роботи зі зразком і орієнтирами вчителя;
* оцінювати свою діяльність за орієнтирами, поданими вчителем *(правильно, красиво, що саме; якщо помилився, то в чому, що треба змінити, чого уникати в наступній роботі та ін.)*.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>