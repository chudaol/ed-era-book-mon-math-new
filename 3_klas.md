<div id="hypercomments_widget" class="js-hypercomments-widget invisible"></div>

# 3 клас

**Навчально-організаційні вміння і навички:**
* додержуватись встановленого порядку під час виконання самостійних завдань;
* під керівництвом учителя визначати мету роботи і план її виконання;
* виконуючи різні види завдань, орієнтуватися у тривалості часу;
* тримати в порядку своє робоче місце та навчальне приладдя;
* орієнтуватися в методичному апараті підручника (у змістовому навантаженні основних позначень);
* співпрацювати у парі, групі, колективі.

**Загальномовленнєві вміння і навички:**
* говорити в належному темпі, дотримуючись інтонування;
* слухати читання, розповідь учителя або товаришів з елементами змістового сортування матеріалу, виділяти нові факти, розпізнавати невідоме;
* відповідати «своїми словами», ставити запитання до тексту, до пояснення вчителя, товаришам під час опитування, переказувати прочитане, зв’язно й послідовно описувати побачене, почуте;
* міркувати взаємпов’язаними судженнями (3-4).

**Загальнопізнавальні вміння:**
* виділяти в об’єктах зовнішні і внутрішні ознаки і якості, розрізняти серед них істотні та другорядні;
* порівнювати конкретні об’єкти за різними ознаками (абстрактні за орієнтирами, визначеними вчителем);
* робити висновок-узагальнення з допомогою вчителя;
* встановлювати послідовність подій та їх причинно-наслідкові зв’язки;
* встановлювати зв’язок між причиною і наслідком;
* моделювати за зразком і аналогією;
* добирати факти, які підтверджують висловлену думку або суперечать їй;
* висловлювати рефлексивні судження;
* виконувати навчальні творчі завдання (доповнення, розширення, зміна тексту, умов проектування тощо).

**Контрольно-оцінні вміння:**
* користуватися способами перевірки, застосовуючи алгоритми й пам’ятки;
* контролювати послідовність виконання роботи, її проміжні та кінцеві результати;
* висловлювати оцінні судження щодо якості своєї роботи та інших завдань;
* здійснювати взаємоперевірку.


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>