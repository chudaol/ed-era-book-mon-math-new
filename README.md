<div id="hypercomments_widget" class="js-hypercomments-widget invisible"></div>

# Математика (Затверджено МОН)

<hr>

Перед вами затверджена колегією МОН версія програми за результатами коментарів дописувачів на EdEra та обговорень у робочих експертних групах після публічного обговорення.

Щоб побачити, що саме було змінено у цій програмі, потрібно перейти у розділ <a href="http://mathmon14-new.ed-era.com/opus_zmyn.html">«Опис ключових змін до проекту оновленої програми з математики»</a>.

<center><iframe width="560" height="315" src="https://www.youtube.com/embed/v5ZthJ0yOSU" frameborder="0" allowfullscreen></iframe></center>

<hr>

Вітаємо на сторінці  онлайн проекту з розвантаження і осучаснення програм початкової школи. Це спільний проект Міністерства освіти і науки та соціальної платформи [www.ed-era.com](https://www.ed-era.com/).   

1. [Звернення Міністерства освіти і науки України](#zvernennya2)
2. [Наша мета](#zvernennya)
3. [Чому ми започаткували цей проект?](#chomu)

##Звернення Міністерства освіти і науки України  {#zvernennya2}

<center><iframe width="560" height="315" src="https://www.youtube.com/embed/dxBTgbPOMMo" frameborder="0" allowfullscreen></iframe></center>

Шановні учасники проекту з оновлення програм початкової школи!

Раді Вам повідомити, що 4 серпня Колегія Міністерства освіти і науки схвалила оновлені програми початкової школи, вони затверджені Наказом МОН і з 1 вересня  вже будуть використовуватися в українських школах. 

Завдяки всім, хто долучився до обговорення, коментування, вироблення пропозицій, нам вдалося в стислі терміни провести ревізію і осучаснити 13 програм для 1-4 класів, залучивши широке коло громадськості і експертів.

На платформі ЕдЕра зареєструвалися понад 4000 унікальних користувачів, які залишили понад 8000 пропозицій. 

Робота у віртуальних робочих групах експертів йшла з різною інтенсивністю, але ми дякуємо всім за співпрацю, небайдужість і час, який ви приділили оновленню програм для найменших школярів. 

Ви допомогли нам здійснити перші кроки з реформування змісту початкової освіти. Ваша участь продемонструвала - справжнє публічне обговорення, із залученням великої кількості людей, може бути ефективним і конструктивним завдяки використанню сучасних інтерактивних технологій.  
 
Оновлені програми  опубліковані на офіційному сайті МОН:

<a href="http://mon.gov.ua/usi-novivni/novini/2016/08/11/zatverdzheni-kolegieyu-mon-onovleni-navchalni-programi-dlya-1-4-klasiv/">http://mon.gov.ua/usi-novivni/novini/2016/08/11/zatverdzheni-kolegieyu-mon-onovleni-navchalni-programi-dlya-1-4-klasiv/</a>

Також на сайті МОН оприлюднені оновлені критерії оцінювання та методичні рекомендації щодо викладання за оновленими програмами. 

Наступним кроком на платформі ЕдЕра з'являться відеоуроки, майстер-класи та навчальні матеріали, які мають допомогти вчителям викладати за оновленими програмами і використовувати компетентнісний підхід. 

Дякуємо нашим модераторам, які опрацювали величезні обсяги пропозицій, уклали таблиці врахування коментарів, з якими можна ознайомитися на платформі ЕдЕра у відповідних розділах програм, а також підготували оновлені програми для схвалення Колегією МОН. За визнанням представників Національної академії педагогічних наук, модератори нашого проекту за надзвичайно стислі терміни зробили роботу цілих наукових підрозділів.

Спільний проект з оновлення програм початкової школи загалом і його реалізація за допомогою інтерактивних технологій отримали високу оцінку Колегії та керівників Міністерства освіти і науки. 

Всі напрацювання були надзвичайно корисними. І стануть в пригоді при підготовці нових Державних стандартів та програм в рамках реформування змісту всієї шкільної освіти України.  

18 серпня Міністр освіти і науки Лілія Гриневич представила Концепцію Нової української школи, яка передбачає оновлення всієї середньої освіти в Украіні. 

<a href="http://mon.gov.ua/usi-novivni/novini/2016/08/18/%E2%80%9Cnam-potriben-ne-tyuning-sistemi/">http://mon.gov.ua/usi-novivni/novini/2016/08/18/%E2%80%9Cnam-potriben-ne-tyuning-sistemi/</a>

Реформа української школи стартує 2018 року. 

Слідкуйте за новинами на сайті <a href="mon.gov.ua">mon.gov.ua</a>.

##Наша мета  {#zvernennya}
* започаткувати справжнє публічне обговорення навчальних програм;
* перевірити програми на наявність помилок, повторів, невідповідностей та неузгодженостей;
* розвантажити програми від зайвої другорядної інформації, зробити їх більш зрозумілими для авторів підручників, вчителів, всіх освітян та широкого загалу;
* знайти педагогів, освітян, експертів та активістів, які розуміють, що таке компетентнісний підхід, і як його запроваджувати в повсякденній шкільній діяльності.

##Чому ми започаткували цей проект?{#chomu}
Міністерством освіти і науки за ініціативою міністра розпочато роботу з підготовки Концепції нової української школи. Вона передбачатиме нові стандарти, програми, підручники, нові підходи до підготовки вчителів. Ця Концепція буде впроваджуватися з 2018-го року – після ґрунтовного опрацювання та експериментальної апробації.    

Але діти вчаться вже зараз і не можуть чекати 2018-го року. Тому нинішній спільний проект Міносвіти і ЕdEra, який ми пропонуємо  – це не кардинальна зміна програм, і ми це усвідомлюємо.<br><br>
<u>Це нагальна необхідність:</u>      
* розвантажити чинні програми від обтяжливої інформації та застарілих підходів;
* залучити до процесу оновлення змісту освіти небайдужих освітян і експертів;
* надати вже зараз в межах чинного Державного стандарту приклади компетентнісного підходу та поширення кращих вчительських практик;
* зробити програми зрозумілішими і більш наближеними до вікових особливостей дітей і сучасного життя.<br>

Зміна стандартів та підходів до навчання в усіх розвинених країнах, що успішно здійснили реформу шкільної освіти (Канада, Фінляндія, Сінгапур, Польща), тривала не менше 10 років. Процес розвантаження програм для початкової школи – лише один з перших кроків у цьому напрямку. Велика реформа попереду, але ми вважаємо за необхідне вже зараз згуртувати навколо цієї роботи небайдужих освітян, експертів та активістів, які готові ділитися своїм досвідом заради покращення освіти українських дітей.<br> 


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>