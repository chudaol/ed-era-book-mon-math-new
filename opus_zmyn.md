<div id="hypercomments_widget" class="js-hypercomments-widget invisible"></div>

# Що конкретно змінилося у програмах початкової школи?

Вперше в одному документі компактно наведено опис ключових змін до ВСІХ оновлених програм.

Вчителі, батьки - прочитайте, будь ласка. Бо, на жаль, інформація, яка до вас надходить через ЗМІ, не завжди коректна та не дає можливості зрозуміти: що ж відбувається насправді? 

І у такому випадку єдиний спосіб отримати об'єктивну інформацію - звернутися до першоджерела. 

Зміни до програм початкової школи стали результатом безпрецедентно відкритого обговорення на освітній <b>Інтернет-платформі EdEra</b> (<a href="https://www.ed-era.com">https://www.ed-era.com</a>), у якому взяли участь більше чотирьох тисяч вчителів, батьків, науковців, які внесли більше восьми тисяч пропозицій. 

4 серпня **Колегія МОН** затвердила ці зміни, а 11 серпня на сайті **Міністерства освіти та науки** були викладені оновлені програми.

Зі всіма програмами початкової школи (в т.ч. – оновленими) можна ознайомитися за цим посиланням: <a href="http://mon.gov.ua/activity/education/zagalna-serednya/pochatkova-shkola.html">http://mon.gov.ua/activity/education/zagalna-serednya/pochatkova-shkola.html</a>

Однак перед тим, як знайомитися з оновленими програмами, вчителям та батькам доречно мати загальне уявлення про те, які саме пропозиції висувалися, чому вони були прийняті чи відхилені. 

Саме тому зібрано в один документ всі ввідні розділи до кожної з програм з описом ключових зміни, які вносилися учасниками обговорень.

Власне, саме під час внесення пропозицій та їх обговорення відбувалися найбільш цікаві дискусії, які показали, що в України накопичилась «критична маса» активних вчителів, які не просто скаржаться на важке життя та недолугість застарілих норм, але й готові приділити власний час, досвід та знання, щоб змінювати нашу школу на користь маленьким українцям.

Сподіваємось, що знайомство з цим надзвичайно цікавим та важливим документом допоможе більш точно побачити сутність пропонованих змін та пересвідчитися, що ці зміни – не результат «кабінетних рішень», а справді відкрита та відверта дискусія про те, чому саме і як саме мають вчитися наші діти у початковій школі.

Успіху всім нам! 

<hr>

Для перегляду **«Опису ключових змін в оновлених програмах початкової школи»** натисніть на кнопку.

<center><a href="https://drive.google.com/file/d/0B58R1QXKxHEZSmZPcExxYm9BZmM/view?usp=sharing" target="_blank"><button type="button" class="btn btn-primary" aria-haspopup="true" aria-expanded="false">Перейти до файлу</button></a></center>



<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>