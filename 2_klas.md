<div id="hypercomments_widget" class="js-hypercomments-widget invisible"></div>

# 2 клас

**Навчально-організаційні вміння і навички:**
* дотримуватися режиму розумової праці під час виконання домашніх завдань;
* самостійно добирати необхідне навчальне приладдя і підтримувати порядок на робочому місці;
* орієнтуватися в тривалості праці; виконувати роботу певної тривалості;
* додержуватись певної послідовності виконання роботи під керівництвом учителя (з чого почну, що зроблю потім, чим закінчу);
* користуватися підрядковими примітками і словником, дидактичним і роздавальним матеріалом, лінійкою і трикутником;
* своєчасно готуватися до уроку;
* переключатися з одного виду роботи на інший;
* дбайливо ставитися до своїх і чужих речей;
* співпрацювати у парі, групі.

**Загальномовленнєві вміння і навички:**
* зосереджено слухати вчителя й товаришів, говорити не поспішаючи, чітко, вільно в процесі діалогічного і монологічного мовлення;
* виділяти під час читання та слухання важливі за змістом слова; нове, незрозуміле;
* відтворювати послідовність подій і відображених у тексті дій, явищ, 
з допомогою вчителя ставити запитання до окремих речень, уривків;
* виконувати творчі завдання (доповнення, перетворення).

**Загальнопізнавальні вміння:**
* виділяти в предметах ознаки та якості, розрізняючи їх за значущістю (головні, постійно притаманні об’єкту, і другорядні, які за певних обставин можуть з’являтися, а за інших — зникати);
* встановлювати тотожність, схожість і відмінність між кількома предметами;
* визначати з допомогою вчителя найістотніші ознаки у виконуваній роботі;
* встановлювати логічну послідовність викладу подій;
* застосовувати деякі прийоми смислового заучування (встановлювати логічну і часову послідовність);
* виконувати логічне групування об’єктів (за родовими і видовими ознаками, вилучати «зайве» серед чотирьох-п’яти однорідних об’єктів);
* виконувати творчі завдання в контексті навчальних завдань і проектів.

**Контрольно-оцінні вміння:**
* перевіряти результати праці, своєї і товариша, за орієнтирами, даними вчителем (алгоритмічні приписи, словничок, зіставлення зі зразком тощо).


<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>